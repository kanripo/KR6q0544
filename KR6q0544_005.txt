# -*- mode: mandoku-view; -*-
#+DATE: 2016-06-08 5:58
#+TITLE: 青城竹浪生禪師語錄
#+PROPERTY: CBETA_ID J38nB427
#+PROPERTY: ID KR6q0544
#+PROPERTY: SOURCE Jiaxing Canon Vol. 38, No. B427
#+PROPERTY: VOL 38
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0544_J_005-0885b> 
#+PROPERTY: JUAN 5

 青城山鳳林寺竹浪生禪師語錄卷第五¶
嗣法門人真一等編¶

* 詩偈¶

** 山居¶

#+BEGIN_VERSE
「　渾忘世味與浮華萬仞峰頭是我家飽飫煙霞卑自¶牧餘收山水煮山茶」
#+END_VERSE
¶

#+BEGIN_VERSE
「　山前黯淡雲千頃儼若圖章閻翠屏始信無情多意¶氣時來掩護案頭經」
#+END_VERSE
¶

#+BEGIN_VERSE
「　棲煙抱拙十年多歲月無端奄忽過幾度自吟還自¶笑髼鬆兩鬢鬢仍皤」
#+END_VERSE
¶

#+BEGIN_VERSE
「　高𢉒嵒扃一物無雲鋪碧嶂伴山夫夜闌又得山前¶月爍爍清光上畫圖」
#+END_VERSE
¶

#+BEGIN_VERSE
「　徘徊山谷事鳴謳調和溪聲適自由斷際雲雲排几¶案無何風捲過滄洲」
#+END_VERSE
¶

** 白塔¶

#+BEGIN_VERSE
「　峨峨屹立倚天長刺破蠻煙挂夕陽氣宇自來無等¶埒佳聲千古漫流芳」
#+END_VERSE
¶

** 雪中訪友¶

#+BEGIN_VERSE
「　箠敲雨霰訪知音凜冽風高孰敢禁四顧陰霾迷鳥¶道精廬隔隴白雲深」
#+END_VERSE
¶

** 壽嵩山丘居士¶

#+BEGIN_VERSE
「　梅芳鬱鬱綻枝頭獨占春先分外幽逆順橫斜香錦¶里年來一度自優游」
#+END_VERSE
¶

** 插柳¶

#+BEGIN_VERSE
「　縷縷寒煙點翠荃容和淑氣及時還堤邊旋插棲鶯¶柳又接春光過檻前」
#+END_VERSE
¶

** 藤石居¶

#+BEGIN_VERSE
「　石瘦藤豐勢接天頻資雨露逸長年頓忘世味離情¶見合志無殊興自便」
#+END_VERSE
¶

** 立春
<pb:KR6q0544_J_005-0885c>¶

#+BEGIN_VERSE
「　四表光茫瑞氣多東風微拂靄如何每逢節屆迎春¶日萬彙含弘葆泰和」
#+END_VERSE
¶

** 金陵次大咸和尚雪霽韻¶

#+BEGIN_VERSE
「　奇花初放竟如璃海宇瑩然鳥道迷打破袁安眠雪¶甕湘南塞北盡無泥」
#+END_VERSE
¶

** 舟中有感¶

#+BEGIN_VERSE
「　一片孤帆萬里遊恒經風雨泊滄洲於今且共魚龍¶宿雲外鐘聲消客愁」
#+END_VERSE
¶

** 峨峰天門石¶

#+BEGIN_VERSE
「　突然似截渾忘秋兩扇頻開待客遊時鍊風雲為鎖¶鑰不隨滄海變桑疇」
#+END_VERSE
¶

** 次佛冤和尚秋思韻¶

#+BEGIN_VERSE
「　白蓮池畔賡歌處幾度沈吟羨慕君無限青山昭遠¶況淡濃翠靄寫秋雲」
#+END_VERSE
¶

#+BEGIN_VERSE
「　鎮日岩廊何所事頻將松竹帶雲刪野情欲寄山陽¶客未獲征鴻度復關」
#+END_VERSE
¶

#+BEGIN_VERSE
「　風敲黃葉落新霜吩咐山童煖竹床一枕鼾齁無夢¶想俄聞桂子拂天香」
#+END_VERSE
¶

#+BEGIN_VERSE
「　新晴野翠襲苔痕有客題詩過遠村索句驚懷忘徙¶倚一腔秋思寄同門」
#+END_VERSE
¶

** 寄懶石和尚春思¶

#+BEGIN_VERSE
「　浣花溪畔曾分指碌碌令余轉憶公幾度喚回風與¶月煩君遞語錦江東」
#+END_VERSE
¶

#+BEGIN_VERSE
「　雨霽新晴天地清雲林秀起拂岩平黃猿笑月和山¶振欲寫相思事未成」
#+END_VERSE
¶

#+BEGIN_VERSE
「　幽棲山國百無能木石為鄰伴埜僧信有穹蒼千載¶月時來高挂蓽前燈」
#+END_VERSE
¶

#+BEGIN_VERSE
「　聊書小韻寄同儔一聽軺音一展眸翠埽莓苔徒悵¶望信然一日當三秋」
#+END_VERSE
¶

** 拾薪
<pb:KR6q0544_J_005-0886a>¶

#+BEGIN_VERSE
「　伐木丁丁陟遠嶔聲聲相應劫初心枯藤老幹和雲¶縛一曲樵歌助晚吟」
#+END_VERSE
¶

#+BEGIN_VERSE
「　岩岩高岸白雲鄉寄個柴扉在大唐一帶河山為枕¶席煙霞隊裏且深藏」
#+END_VERSE
¶

#+BEGIN_VERSE
「　瓢笠挂來忘歲月原無濁富播浮名鶉衣百結家常¶事夏有松風冬有煁」
#+END_VERSE
¶

#+BEGIN_VERSE
「　菴前路滑客來稀設有來須得旨歸入室陞堂咸穩¶密拾薪汲水活天機」
#+END_VERSE
¶

** 訪峨眉秀菴主¶

#+BEGIN_VERSE
「　孤笻踏遍千峰月古岸奇逢一老僧蓬蓽郎當凌碧¶漢燒枯煮雪白雲陵」
#+END_VERSE
¶

** 訪峨眉千佛頂三空靜主¶

#+BEGIN_VERSE
「　尋芳策蹇訪茅廬信手敲門興有餘風度野花香滿¶室山翁拾得伴雲居」
#+END_VERSE
¶

** 玄武山贈懷素和尚¶

#+BEGIN_VERSE
「　杖黎久欲陟峰巔直至而今意始然萬里河山天眼¶裏大千沙界信如拳」
#+END_VERSE
¶

** 送妙指禪人省親¶

#+BEGIN_VERSE
「　春日融融花正芳省親一念倍尋常平羌舊有千年¶月記得攜來挂祖堂」
#+END_VERSE
¶

** 示常覺禪人¶

#+BEGIN_VERSE
「　少年立志莫尋常剔起眉毛做一場踏轉上頭關捩¶子元來寸步不離鄉」
#+END_VERSE
¶

** 寄含璋禪友¶

#+BEGIN_VERSE
「　客子歸家樂有餘兩頭坐斷自安居芒鞋踏碎虛空¶骨動轉施為總是渠」
#+END_VERSE
¶

** 聞雁聲¶

#+BEGIN_VERSE
「　雁語分明演妙玄一聲啼破祖師禪茫茫天地同流¶者大好抬眸仔細䀽」
#+END_VERSE
¶

** 水碾
<pb:KR6q0544_J_005-0886b>¶

#+BEGIN_VERSE
「　旋輪轆轆展嘉聲豁醒癡聾百里驚萬斛璣珠胸涌¶出元來矢志濟蒼生」
#+END_VERSE
¶

** 病中占¶

#+BEGIN_VERSE
「　幻病元依幻妄生幻身假托幻根塵寥寥幻性無生¶滅三界茫茫總幻城」
#+END_VERSE
¶

#+BEGIN_VERSE
「　謾云藥餌能瘳病藥病元來不二門病藥雙忘難摹¶索無餘病狀對人論」
#+END_VERSE
¶

** 贈普燈號曇胤¶

#+BEGIN_VERSE
「　窈窕鵷鶵世所希凌霄氣岸展全威於今贈汝瞿曇¶胤且翥江皋占釣磯」
#+END_VERSE
¶

** 贈燦髻菴主住回龍寺¶

#+BEGIN_VERSE
「　十年遁跡隱峰高何事于今解節操把袂送君情未¶遏相將龍樹挂禪袍」
#+END_VERSE
¶

** 聽蟬聲示法瞿¶

#+BEGIN_VERSE
「　終日喃喃何所事胸潛一段豪雄氣等閑脫卻舊廉¶纖放出翀霄凌漢翼」
#+END_VERSE
¶

** 贈藏明老宿看經¶

#+BEGIN_VERSE
「　不惜雲瓢跨鳳林閒將頓漸漫批評秖緣喚轉多遊¶客反累兒孫入化城」
#+END_VERSE
¶

** 訪霧曉菴靈耀靜主¶

#+BEGIN_VERSE
「　杖撥春風問隱廬小橋斜徑入峰初雲窩似有人相¶語道念濃時世念除」
#+END_VERSE
¶

** 輓終南律主¶

#+BEGIN_VERSE
「　臨邛獨占釣魚磯一旦收竿脫穎歸漢外御風如海¶浪聲光豁豁展全威」
#+END_VERSE
¶

** 寄憨月法兄¶

#+BEGIN_VERSE
「　紹祖峰前分指後令人輾轉意綿綿相期未卜何時¶節池畔賡歌共採蓮」
#+END_VERSE
¶

** 寄吼一和尚¶

#+BEGIN_VERSE
「　土面灰頭一個僧生涯一钁破煙陵芟雲耨月阿儂
<pb:KR6q0544_J_005-0886c>¶事那有閑名繼祖燈」
#+END_VERSE
¶

#+BEGIN_VERSE
「　自覺才疏百不如固辭廛市喜山居相將泉石頻為¶伍嘯傲煙霞樂有餘」
#+END_VERSE
¶

** 示紹梅禪人¶

#+BEGIN_VERSE
「　小小金鱗躍禹門未曾燒尾志如鯤他時衝破稽天¶浪展翼垂雲覆北崙」
#+END_VERSE
¶

** 示慧一禪人還燕京¶

#+BEGIN_VERSE
「　萬里追風詣上方當陽一著薦還鄉從今好唱還鄉¶曲喚醒癡聾韻自長」
#+END_VERSE
¶

** 本師老人起龍藏韻¶

#+BEGIN_VERSE
「　紫氣東傳大有年瞿曇舊案應時鮮從今點出人天¶眼海宇風聞遞代宣」
#+END_VERSE
¶

** 送屢生法姪還寶城次來韻¶

#+BEGIN_VERSE
「　曹源一脈莂渠儂殺活齊彰續正宗百尺竿頭重進¶步期君獨踞大雄峰」
#+END_VERSE
¶

** 次翼雲首座蟬花¶

#+BEGIN_VERSE
「　多年抱拙玉墀前一度韶華一度妍氣宇不同庸艸¶木春先燦爛勢如蟬」
#+END_VERSE
¶

** 示大元寂然禪人¶

#+BEGIN_VERSE
「　金鱗游泳躍龍津布鼓輕撾解轉身自此興雲兼致¶雨從教任運展經綸」
#+END_VERSE
¶

** 悼曉元和尚¶

#+BEGIN_VERSE
「　七十餘年駕海舟鯨鱗釣盡幸西遊他方此土同香¶水觸處元來是岸頭」
#+END_VERSE
¶

** 示安然禪人¶

#+BEGIN_VERSE
「　歷遍溪山為訪賢于今當售草鞋錢無絃琴調方堪¶聽卻被風吹過別巔」
#+END_VERSE
¶

** 勉敬修真能尼¶

#+BEGIN_VERSE
「　上志之人能敬修無辭千里陟阿丘等閑識得娘生¶面始信元來在屋頭」
#+END_VERSE

<pb:KR6q0544_J_005-0887a>¶

** 輓菩田老宿¶

#+BEGIN_VERSE
「　七十餘年覓道理元來佛法無多子懸岩撒手便還¶鄉坐斷千差能有幾」
#+END_VERSE
¶

** 新煁¶

#+BEGIN_VERSE
「　昨夜金風轉漸寒微添霜信畏衣單呼童掃葉侵莓¶石暖氣氤氳大小歡」
#+END_VERSE
¶

** 題豆寄端鼻法兄¶

#+BEGIN_VERSE
「　元氣含來顆顆圓均資雨露適先天而今寄語同根¶者煮豆母將萁豆然」
#+END_VERSE
¶

** 建昌道王護法諱泉問道¶

#+BEGIN_VERSE
「　輿蓋驅驂震地來林泉春色耀三台知君未負三生¶約喝下翻身念自恢」
#+END_VERSE
¶

#+BEGIN_VERSE
「　解臂依稀似有年錦官重覯亦奇然談心元未分緇¶素靜夜燒燈偪曉煙」
#+END_VERSE
¶

#+BEGIN_VERSE
「　就路還家各有時無將轉盻轉猶遲選官選佛何殊¶別冀續曹源第一枝」
#+END_VERSE
¶

#+BEGIN_VERSE
「　三教門墻越樣寬全提正令骨毛寒檀那試問安心¶法卻把心來與汝安」
#+END_VERSE
¶

** 示鶖一監院¶

#+BEGIN_VERSE
「　輔弼叢林二十年祖基欲證行為先他時卓個尖頭¶屋一钁能撝萬井煙」
#+END_VERSE
¶

* 五言律¶

** 留別松齋法弟¶

#+BEGIN_VERSE
「　不昧三生約由來意氣多偶乘威鳳羽轉折就龍窩¶信宿難成夢連辰撼綠蘿錦官分指後何日再賡歌」
#+END_VERSE
¶

** 撫臺羅公請齋¶

#+BEGIN_VERSE
「　乘興跨龍幃輕煙染毳衣咸池新浴日干羽接玄暉¶詩句依俙盡詞鋒帶嘯微寒暄相尚後仍自御風歸」
#+END_VERSE
¶

** 靈雲洞¶

#+BEGIN_VERSE
「　赤壁千尋古毘嵐遞遠香猿啼孤嶺外瀑布影郎當
<pb:KR6q0544_J_005-0887b>¶舉手探明月遙觀宇宙長放身天際裏共躅白雲鄉」
#+END_VERSE
¶

** 丹景山¶

#+BEGIN_VERSE
「　巉巖高幾許峙若與天并畫鳳依丹穴璇璣遶麓行¶鳥巢空裏樹猿笑野雲城幽賞將留別無端景趣生」
#+END_VERSE
¶

** 堋口野宿¶

#+BEGIN_VERSE
「　一徑風煙靜霜花染衲衣莓苔堪坐褥瀑布洗柴扉¶翫罷茶將熟餘香透紫微抬眸天際外日月往來飛」
#+END_VERSE
¶

** 武昌留別李若愚¶

#+BEGIN_VERSE
「　春日正融融別于山水中桃花紅問白柳苑綠如𤩿¶幽鳥遷喬木潛龍躍碧空芙蓉邀遠櫂解袂楚江東」
#+END_VERSE
¶

** 登晴川樓¶

#+BEGIN_VERSE
「　徐徐來大別極目野晴新人語煙波外天欹白水濱¶岑樓撐漢表孤客喜芳辰讀罷前賢碣歸與夜渡津」
#+END_VERSE
¶

** 旅泊鄱陽¶

#+BEGIN_VERSE
「　時乘一葉舟暫倚釣磯頭翫罷湖天月仍歸問蓼洲¶蒼煙凝遠岸錦浪洗新愁五老峰前泊盤桓樂一篝」
#+END_VERSE
¶

** 次大憨和尚問瓶梅¶

#+BEGIN_VERSE
「　簇簇依缾綻浮香格外輕冰肌芳且碧玉骨瘦還清¶未澤杜翁雨無容花信偵羨君偏不俗鬱鬱富春英」
#+END_VERSE
¶

** 次謝太守雙松韻二首¶

#+BEGIN_VERSE
「　試問何人植忘懷歲月移濤翻青影瘦鶴老戀疏枝¶有客探幽翠無裝偏目奇儼然疑若畫率爾事題詩」
#+END_VERSE
¶

#+BEGIN_VERSE
「　窈窕非閑習森然任性優崢嶸隨分足轉折醉羅浮¶錯落風前韻恒垂釣月鉤孤危過四表一志獲昂頭」
#+END_VERSE
¶

** 九日登高¶

#+BEGIN_VERSE
「　天岸清如許登高事可期支笻緣野徑看菊過西籬¶欹竹雲充葉喬松露沃枝擬攀蒼古月峰頂漫吟詩」
#+END_VERSE
¶

** 柬佟總戎¶

#+BEGIN_VERSE
「　棲雲緣所思未敢輒題詩蓄意經懷遠馳神若舊知¶調羹宜太手燮理是其時策杖登高岸瞻風抱憾遲」
#+END_VERSE

<pb:KR6q0544_J_005-0887c>¶

** 偕又普趙文學翫洄瀾¶

#+BEGIN_VERSE
「　岸柳拂斜陽江花噴遠香錦文牽興密蛺蝶鬥風狂¶鶴唳疑皋外潮聲透楚湘于斯幽賞別事艇逐前洋」
#+END_VERSE
¶

** 阻雨¶

#+BEGIN_VERSE
「　瀟瀟來漢外苔繼漸盈墀螮蝀懸東壁阿香震北巇¶淋漓添客思江闊渡猶遲一枕華山夢高侵入帝基」
#+END_VERSE
¶

** 喜天鳳春日見訪¶

#+BEGIN_VERSE
「　風春占柳碧袖滿納幽香童牧村歌遠岫雲棲夕陽¶松琴寄呂律令羽飛壺觴鴻唳驚寰宇同人逸典狂」
#+END_VERSE
¶

** 蘭¶

#+BEGIN_VERSE
「　巨壑潛來久不比別芳叢翠掃煙嵐碧香歕霄漢隆¶遊蜂侵入夢蛺螮嗅餘雺恒期上苑約卓爾占春風」
#+END_VERSE
¶

** 玉香花¶

#+BEGIN_VERSE
「　群芳凋未復煒翠占春先骨瘦霜侵碧枝桑月轂縣¶雖云梅與併幽興子愈妍萬卉經時足渠伸掌托天」
#+END_VERSE
¶

** 插柳¶

#+BEGIN_VERSE
「　乘興度西碕幽香襲衲衣社翁三次雨花信數回飛¶化育偏宜贊鴻工各有歸漫云何所似插柳動初機」
#+END_VERSE
¶

** 次四仙劉老先生韻¶

#+BEGIN_VERSE
「　翛然物外遊無事罣心頭坦率添幽興忘機契正修¶神存期世友性靜與天儔八表堪亭宇寥寥任去留」
#+END_VERSE
¶

** 壽友人¶

#+BEGIN_VERSE
「　山深十里外信有隱龍窩間氣頻縹緲祥煙染薜蘿¶碩人乘嶽降賦感祝三多斫句銘霜葉敷陳壽量歌」
#+END_VERSE
¶

** 壽含虛老宿¶

#+BEGIN_VERSE
「　諦信青城麓常然古佛基應身期寶掌冰蠟尚波離¶向若添籌日垂機初度時海山陳薄供是賦九如詩」
#+END_VERSE
¶

** 午日值雨¶

#+BEGIN_VERSE
「　霢霂從朝際輕煙送雨過丹符縣舊額角忝磊薪蘿¶時節催人老神情狀若何八埏均慶賞敢以賦詩歌」
#+END_VERSE

<pb:KR6q0544_J_005-0888a>¶

** 立春¶

#+BEGIN_VERSE
「　大隱于城隅簾疏捲畫圖新情添遠況暖氣入屠蘇¶膏澤從茲始甘霖何處無春軒樂野士至化在王符」
#+END_VERSE
¶

** 新月¶

#+BEGIN_VERSE
「　碧落哉生魄高居八萬人騰輝良半隱匝地一腔新¶素色疑非染壁形浩大均依俙和水掬彷彿別移輪」
#+END_VERSE
¶

** 瀑布¶

#+BEGIN_VERSE
「　萬仞峰頭外潮音最可觀慶雲迷鳥道石劍斬狂瀾¶浚派知來遠奇源無異端十虛皆泡爛氣濆斗牛寒」
#+END_VERSE
¶

** 午日¶

#+BEGIN_VERSE
「　二氣正交遊風雲四作儔人天同一道理事并雙周¶化外滿煙密江皋艦截流時臨旁午節莫放汨羅牛」
#+END_VERSE
¶

** 白馬泉¶

#+BEGIN_VERSE
「　幽嵒迷古徑勝境吐寒涵劍閣埋雲壑觀音石作龕¶浮游千丈碧混沌瀉澄潭誓濟蒼生訖餘流過別菴」
#+END_VERSE
¶

** 逢楚玉陳文學話舊¶

#+BEGIN_VERSE
「　汗顏依間入偶爾遇知音話舊忘宵日援琴扣古今¶長辭堪繫柳短杖卓松陰欲別難為語他山訂約臨」
#+END_VERSE
¶

** 小孤山¶

#+BEGIN_VERSE
「　卓然如玉柱孑孑插青霄逝浪填餘穴流雲補斷橋¶分江成兩道隔岸遠塵囂靖節終難倚佳聲振海遙」
#+END_VERSE
¶

** 旅泊宗陽有感¶

#+BEGIN_VERSE
「　空濛落一鉤信宿異江頭拍岸鯨波險移舟伴月浮¶煙村八九里野市兩三儔寂寞難為客瀟然秖自休」
#+END_VERSE
¶

** 金陵懷維岳禪友¶

#+BEGIN_VERSE
「　解纜望東洋征帆信手張遠山如瘦骨曲水似柔腸¶雁羽來遲極[魚*靈]鯖去志遑思君情緒切寫況付歸航」
#+END_VERSE
¶

** 峨峰懷友¶

#+BEGIN_VERSE
「　獨坐岑樓上惟看歸鳥翩明霞飄嶂外皓月映峰巔¶夜寂心猶醉神疲意若眠支頤歌短賦欲寄不成箋」
#+END_VERSE

<pb:KR6q0544_J_005-0888b>¶

** 壽佛明法弟¶

#+BEGIN_VERSE
「　上剎湮涼久陽回靄氣和地靈豐四表人傑祝三多¶紺殿禎煙集天衢放月過羨君初度日法雨瀉懸河」
#+END_VERSE
¶

** 訪天智靜主¶

#+BEGIN_VERSE
「　策杖過林東橋分古徑通蒔花香遠里修竹蔭禪¶石怪形如虎松枯狀似熊溪聲鳴法喜萬慮一時融」
#+END_VERSE
¶

** 登道場山¶

#+BEGIN_VERSE
「　苕溪十里外信有道場崧壘落千行竹參差萬樹楓¶疏窗開碧浪玉筆點晴空四顧煙霞靜頻邀入畫中」
#+END_VERSE
¶

** 瓦屋山天然石¶

#+BEGIN_VERSE
「　何處飛來石玲瓏勢接天香泉通別澗引露噴池蓮¶獨踞雄峰上低昂意自便熾然常說法幾箇會機先」
#+END_VERSE
¶

** 懷燦修未歸¶

#+BEGIN_VERSE
「　何處飛聲入俄然笑展腮盱眸暄遠道徙倚篲莓苔¶悵望憑欄歇斯人信欲來溪雲相伴出料想跨龍回¶排律」
#+END_VERSE
¶

** 贈三一法弟住顯化寺¶

#+BEGIN_VERSE
「　青城湮沒來三百餘年數古徑冷苔封溪聲沉自賦¶靈源別岫中仙苑如星布有客覓其蹤清風入我戶¶極談古佛基笑指雲深處竹實似非甘亦能翩鳳翥¶祺祹日漸增大地成珠玉間氣本無心龍吟騰紫霧¶阿丘有勝藍邀我難兄住至化顯徽猷真機絕回互¶丹山火一遭河水清無淈祈兆久敷陳而今始可矚¶唐安利見時萃止多文物往復事憧憧衎衎咸不俗¶翛然物外人俚語贊何足居義順時宜桑門推獨步」
#+END_VERSE
¶

** 喜億萬王居士至¶

#+BEGIN_VERSE
「　術術適雲房驊鳴驚谷異跫然跨蓽扉攜手歡天地¶幻質似相非鄉談宛若是分襟三十年話及烽煙事¶南北二三兄西東惟一弟疏星映影稀怪異多遭遇¶手足隔天淵重逢曾未憶奇哉亦勝緣偉矣而相聚
<pb:KR6q0544_J_005-0888c>¶彼此入桑門罔為浮世累了知萬相空弗問名和利¶一念證無生根塵何拘繫千差坐斷時性地咸空寂¶果爾肖聯枝真堪同一氣寥寥佛祖關落落魔王域¶任意自優游騎神如客寓逍遙罷問津不負吾兄志」
#+END_VERSE
¶

** 題光嚴寺重建¶

#+BEGIN_VERSE
「　遙望碧崔嵬登臨山寺古詢其初闢由僉對云楊祖¶寺額號光嚴山曰圓覺塢佛書徵國祥積慶緣蒯毋¶落脈自蔥原岷峨陳畫譜池分八德流寶樹多鸚鵡¶千佛擁山前七星垂玄武興隆三百年世運更來五¶道泰漸臨祺名藍宜葺補斫松期徂徠伐柏從新甫¶彷彿兩經霜危樓千尺許翬飛紺殿雄仍啟西南戶¶未幾而落成居然事百堵唐安大福田庶兆均沾普¶于闐法源通蚕叢欽化雨偉哉重建人定是主中主」
#+END_VERSE
¶

** 關內祈雨有應¶

#+BEGIN_VERSE
「　四顧炎蒸極山川憔悴久火雲燒碧漢暴颳終朝吼¶月畢不同遊箕星開笑口商羊未見翔[此/鼠]鼠數逢有¶旱魃若為殃飛沙翳日走生靈何所為而遭如是咎¶搔首復踟躕呼天祈拯救滂沱早降來品物咸康阜¶共享太平年報謝皇天祐烝嘗陳粢盛禴祀設鬯鹵¶咸池樂奏頻再祝無疆壽」
#+END_VERSE
¶

** 輓幻菴胡尚書¶

#+BEGIN_VERSE
「　癸亥錦官別韶華凋卸九音容在耳目寤寐神相誘¶仰止阻谿陵能懷難聚首俄驚報訃臨碧落移星斗¶雵雵白𩄛騰嘹嘹山谷吼公名如旅泊富貴似蜉蝣¶半壁缺東甌調羹失大手無端造物神化我忘年友¶幻妄從今滅幻根安可久幻心無處著幻境何嘗有¶幻夢自知醒幻身無匹偶幻機元不實幻化離塵垢¶幻住總非真幻情不動否我知幻亦幻報與幻人剖」
#+END_VERSE
¶

** 學圃¶

#+BEGIN_VERSE
「　自有生來信好古稚逢劫運多辛苦圖南恒見起烽
<pb:KR6q0544_J_005-0889a>¶煙落北常聞吹角鼓髡髮兩間四十齡清明更換相¶承五山川雖變名依舊世上人心難共語幾度思量¶雙汩墮天涯浪漭無何處于今始幸住岩隈利滏隨¶身且學圃抑彼流泉可樂飢衡門之下石為伍家私¶吩咐寒拾得豐干不必對人舉」
#+END_VERSE
¶

* 七言律¶

** 夢與東坡先生談易¶

#+BEGIN_VERSE
「　浩氣潛符一貫通海桑任變道奚窮神交不假先天¶約信實仍齊造化功漫謂寂寥無等埒殊知千載有¶同風承君保艾熙明世話別還邀入宮」
#+END_VERSE
¶

** 香林遠祖故址¶

#+BEGIN_VERSE
「　春日乘樏曉徑開林泉邀我破蒼苔虯松高豎擎雲¶蓋翠竹交加擁法臺宗旨貽聲欽海外法輪轉處接¶天台阿儂忝辱箕裘裔愧我無能掃劫灰」
#+END_VERSE
¶

** 朝陽洞¶

#+BEGIN_VERSE
「　三十餘年羨此遊于今拴履陟阿丘朝陽洞口岩花¶碧建福宮前石筍抽靜聽猿聲啼復歇遙瞻江水去¶還留扶笻徙猗群峰外萬頃煙波一杖收」
#+END_VERSE
¶

** 悼雲峰得戒體和尚¶

#+BEGIN_VERSE
「　彤雲靄靄海天迷疑是獅王隻履西聞計始驚人淚¶墮新秋方使物情悽葛藤樁折含元殿木鐸音埋古¶納谿許大雲峰空突兀流芳百世故銘題」
#+END_VERSE
¶

** 山居¶

#+BEGIN_VERSE
「　不惑年來世事疏爰居大澤卓衡廬充衣幸有多雲¶葉供缽慚無儋石儲圃裏蹲鴟侵埜獨峰前薯蕷掘¶山豬恒經不造歸誰咎一笑元來總是虛」
#+END_VERSE
¶

其二¶

#+BEGIN_VERSE
「　念稔居山守寂寥浮名不事意偏憍蓬門固結生前¶誓野水能吹格外簫飲露任憑天自降劫波常佩白¶雲饒優游卑牧緣枝隱那有閑情應世囂」
#+END_VERSE

<pb:KR6q0544_J_005-0889b>¶

其三¶

#+BEGIN_VERSE
「　寥寥法界一浮杯萬籟盈虛去復回檻外林泉陳舊¶面亭前風月應時來杖黎且靠青宵上缽袋橫舒挂¶九垓興至從教增意氣騎風直造鳳皇臺」
#+END_VERSE
¶

** 寄友¶

#+BEGIN_VERSE
「　十年約住此山房及至山房各一方裁雲補毳緣清¶澹舀水烹茶杓短長咳唾不妨驚岱嶽經行焉擬振¶溟洋彼此頓忘浮世態好將心契白蓮香」
#+END_VERSE
¶

** 照水梅¶

#+BEGIN_VERSE
「　羨君誠信可存存玉骨含胚志未昏靖節舒徐侵蝶¶夢精忠毓秀奪芳魂春風不借噴香遠餘影飛英點¶玉盆化外漫傳青帝令一枝先放在東村」
#+END_VERSE
¶

** 贈經方胡文學¶

#+BEGIN_VERSE
「　靈山解袂渾忘秋松下于今共聚頭幾扣吾門追本¶有數行墨卷若為酬言前薦得非他物句外明宗始¶自由參唯殊途宜借路玄關踏倒一機抽」
#+END_VERSE
¶

** 經樓寺阻雨¶

#+BEGIN_VERSE
「　四表陰霾尚未開庭前翠色長莓苔連霄雨霰敲窗¶紙幾點松聲遞韻來鳥道不堪緣隊八獅獰暫借就¶雲隈東君慨下陳藩榻話舊燒燈啜茗盃」
#+END_VERSE
¶

** 問水次韻¶

#+BEGIN_VERSE
「　經年抱拙不吾欺杖策江皋有所思潦倒窮身如旅¶泊持聲率爾問天池興波逝注何時足鑒物怡然不¶自知戀戀羨君侵入夢頻將道運漫相推」
#+END_VERSE
¶

** 甲寅冬辭本師寓青城閱藏¶

#+BEGIN_VERSE
「　十稔巾缾志未休山樊疊翠誘難留芒鞋渾似摩霄¶羽拄杖誠如駕海舟放曠情同天地廓優游隨分牧¶春秋他年再奉慈尊面七百花辰頌趙州」
#+END_VERSE
¶

** 除夕¶

#+BEGIN_VERSE
「　忘懷歲月暗推遷報到重黎書信傳無夕有除廛市
<pb:KR6q0544_J_005-0889c>¶遠無除有夕樂山巔時燒爆竹驚寰宇旋著松蓬灼¶九天莫謂野夫隨世轉也須應個太平年」
#+END_VERSE
¶

** 禁足¶

#+BEGIN_VERSE
「　居貧守素事何如靖節幽然達本初小小蓽蓬容艸¶榻疏疏窗牖補雲儲單丁弔戶棲神穩隻影排風百¶慮除任運且將磨歲月從教滄海變桑畬」
#+END_VERSE
¶

** 次酬燕公張文學韻¶

#+BEGIN_VERSE
「　閬寂寥寥鎮日幽渾忘世味與名浮柴扉半掩雲常¶入竹箔長開月作鉤參贊信同天地永物遷信讓歲¶華流居鄰幸有知音侶數過談心格外遊」
#+END_VERSE
¶

** 次胡臬臺黃楊韻¶

#+BEGIN_VERSE
「　體用團圞別智愚頻盛玉露恍如盂鱗鱗若抱彌年¶綠簇簇經時數量殊打雨敲風恒自茂披雲戴月服¶珍襦應知六合塵氛盡樂我中和養鬢鬚」
#+END_VERSE
¶

** 艸堂別墅¶

#+BEGIN_VERSE
「　平原小徑達丘巒別墅輪囷信可觀隴外牧笳聲細¶細風前旭日影團團浣花涌翠情同萼柳苑煙波碧¶似瀾散興騎魚趨舊約仍裁短賦共乘歡」
#+END_VERSE
¶

** 新月¶

#+BEGIN_VERSE
「　晚眺琴臺擬欲還哉生桂魄出雲間玉衡半入蟾蜍¶窟晰暐徐昇展素顏樹漏新花青影翠苔敷蔚秀綠¶衣斑增輝繼晷終能事未敢留君共住山」
#+END_VERSE
¶

** 春日懷友¶

#+BEGIN_VERSE
「　松篁排律若為論嘎嘎和風送入門夜聽𧋊雞啼太¶素朝看花柳尚春痕援琴欲扣高山曲興自依俙意¶轉昏幾度思君徒悵望憑欄寫況寄孤村」
#+END_VERSE
¶

** 送鴻¶

#+BEGIN_VERSE
「　散步東皋春日徐俄瞻雁羽拂雲疏連行並赴衡陽¶約共語南還適所居道順為儀偏不俗橫斜丰彩任¶鋪舒于今相爾思歸速漫莫沿途繫遠書」
#+END_VERSE

<pb:KR6q0544_J_005-0890a>¶

** 思梅¶

#+BEGIN_VERSE
「　採藥旋歸過別圖幽香縷縷襲吾襦縱觀桃李千株¶碧尚憶梅花一萼孤蝴蝶夢殘緣異幹𨒍蜂聲斷類¶相呼倚藤試問東風譜酬以春先報野夫」
#+END_VERSE
¶

** 浣溪懷古¶

#+BEGIN_VERSE
「　流煙飄渺散還稽欲寫形蹤勢若迷往世群英情與¶類于今空恨意為悽邀朋啜茗裁新韻契石分苔續¶舊題翫罷不堪貽語脈攜笻仍過浣花西」
#+END_VERSE
¶

** 古柏¶

#+BEGIN_VERSE
「　漫游乘興訪南涯埜岸煙消淑氣佳蒼翠縱橫疑若¶畫參差噴露洒塵階昂頭孑出撐霄漢蔭影婆娑宇¶宙諧數破嚴霜分歲月惟留青節樂幽齋」
#+END_VERSE
¶

** 毘水觀瀾¶

#+BEGIN_VERSE
「　數聽岷源萬派開流分毘水甚奇哉朝騰白練凌霄¶漢暮浹明霞碧浪回泛泛瀾花擎皓月平平沙渚引¶鷗來大觀未許輕閒放雅集蘭朋識韻裁」
#+END_VERSE
¶

** 挽卿藻呂文學¶

#+BEGIN_VERSE
「　惜君靖節碧如松世胃簪纓系譜隆馥郁遍熏巴子¶國英華豔發玉蟾宮詞林料減調羹手屏幹疑亡補¶袞翁吩咐蒼煙情更切毋將間氣掩乎中」
#+END_VERSE
¶

** 遊灌陽伏龍觀¶

#+BEGIN_VERSE
「　志頻懷羨此遊來風景十分優蔥陵發脈千峰¶秀岷水源長萬派流雞鬥虎頭貽異跡伏龍瓶口牧¶青牛佳聲信向天庭入德頌當今理邑侯」
#+END_VERSE
¶

** 喜懶和尚見訪¶

#+BEGIN_VERSE
「　兩度乘軺踏劫灰青城山色似春回孤雲秀結獰龍¶勢瘦石翻成義虎臺話舊渾忘賓主句高歌世外樂¶優哉阿兄數數飛甘露嘉興仍從格外來」
#+END_VERSE
¶

** 次果菴和尚元韻¶

#+BEGIN_VERSE
「　丕振芳名信可依施為笑語涉離微千江月色千江
<pb:KR6q0544_J_005-0890b>¶映萬里鵬程萬里飛異地知音非假約同聲相應共¶緇衣惟君節操驚寰宇獨占群英第一機」
#+END_VERSE
¶

** 次羲哲禪人聖燈韻¶

#+BEGIN_VERSE
「　山城何事衍光茫擬是天宮降氏房冉冉如飛侵竹¶榻熮熮宜畫點雲堂橫斜秀起凌霄漢逆順流輝映¶宇煌隱几未眠忘夜未爚爐烹茗味猶長」
#+END_VERSE
¶

** 祈晴¶

#+BEGIN_VERSE
「　四顧流雲何霮䨴砅渹雲霫似傾湫田疇町畔平如¶海旅舶汪洋失埠頭大有潛暲離月畢同人舒晸井¶游蒼生水善徵斯報上帝母將越大猷」
#+END_VERSE
¶

** 遊蘆山邑侯遲公(諱)燆新建洛伽菴¶

#+BEGIN_VERSE
「　信道姜城勝境幽民豐物阜賴仁侯金湯悲願誠難¶及瓦礫生輝映帝州定海波能翻錦浪補陀岩畔挂¶瑩球高懸赤幟垂洪範億載欽瞻足未休」
#+END_VERSE
¶

** 次羲奇禪人聖燈韻¶

#+BEGIN_VERSE
「　一道清虛山脈微空懸燈影靄餘輝高低渾似銀缾¶挂遠近敷陳不夜機吩咐山童移几案仍教牧豎莫¶開扉頻邀佳客峰前摘兩袖盈歸未灼衣」
#+END_VERSE
¶

** 宿營經雙堰寺紹瞿丈中¶

#+BEGIN_VERSE
「　一笠飄然物外遊東風引杖過汀洲名藍秀出群英¶集雙沼頻拖玉帶留水滸琴音彈未歇峰張雪幔勢¶薙收奇觀更有目前境笑指庭花別世流」
#+END_VERSE
¶

** 春日宿天全天衡丈中¶

#+BEGIN_VERSE
「　化育臨春萬籟升高原平地總相應山花爛熳期紅¶白細草離披冶艷增旅邸固窮堪自慰疏狂邀月信¶為朋翛然聊適春軒裏共話春軒賴有僧」
#+END_VERSE
¶

** 春日贈九埜道兄¶

#+BEGIN_VERSE
「　客路迢迢萬里中風煙引杖似梯空猿聲喚起岩前¶月鳥語啼清水自瀜春艷淡濃香欲滴峰深崱屴露¶華東莫言世外無知己浚澤元來有臥龍」
#+END_VERSE

<pb:KR6q0544_J_005-0890c>¶

** 舟中行¶

#+BEGIN_VERSE
「　萬里迢遙泛小艘頻將檜楫展風流拋篙擊碎帆前¶月擲纜常驚兩岸鷗汀外移星爭彩素蘆邊漁火炤¶荒丘依俙誤入魚龍窟值蜃煙故結樓」
#+END_VERSE
¶

** 明夜月明峽放舟次敬參楊文學題¶

#+BEGIN_VERSE
「　日久停磯欲展帆蟾蜍閃灼出雲端木鵝頇放通津¶際艑䑿徐搖過別湍兩岸𧋊雞聲細細江花涌翠月¶團團漁歌一曲和煙碧格外風流天地寬」
#+END_VERSE
¶

** 自述酬敬參楊文學見訪¶

#+BEGIN_VERSE
「　數十年餘方外遊煙霞邀我伴陵丘冰餐日足充枵¶腹澗飲頻將作盛饈石蘚供廚和雨拾岩藤禦冷帶¶雲收饒他斗印金絛客那及山夫樂不休」
#+END_VERSE
¶

** 雪中訪佛明和尚¶

#+BEGIN_VERSE
「　冬初冒雪訪知音縷縷瓊花綴素襟隴畔猿聲啼兩¶岸小橋流水一溪深敲雲亂灑填空壑攫霧鋪舒積¶遠岑試問精廬何所卓山樵遙指過前嶔」
#+END_VERSE
¶

** 喜介石王舉人至¶

#+BEGIN_VERSE
「　解袂曾經三十年無煩千里步峰巔頻疏契闊霜花¶碧寫況舒懷曙色妍鼓瑟不妨山水綠吹塤難罄義¶中玄聯枝未假先天約氣貫深深若九淵」
#+END_VERSE
¶

** 癸酉秋青城鳳林退院¶

#+BEGIN_VERSE
「　廿稔枝棲遠世縈叢林山誓兩酬明新開門戶兒孫¶住舊舖權收俟異卿似虎芒鞋離野壑如龍拄杖起¶鯤鯨諸方廢席持先約是以難違有別行」
#+END_VERSE
¶

** 再遊檇李懷古新庵清白尊宿¶

#+BEGIN_VERSE
「　兩度操舟寓梵宮箴規仍整舊家風新巢信育丹山¶鳳古穴能潛致雨龍桂萼芬芳懸皓月梅林毓秀豫¶春隆山翁西幸歸休早且喜滹沱道脈通」
#+END_VERSE
¶

** 念祖高護法施石於東塔寺…¶

#+BEGIN_VERSE
「　金湯弘誓歷來深際會因緣繼舊尋大士應身三十¶二檀那堅密一神心芳名信有群英續景福仍由功¶德林護念原同天地老從千古總如今」
#+END_VERSE
¶

** 乙亥春寓檇李古新庵上昭覺本師¶

#+BEGIN_VERSE
「　奉命南征兩度秋功圓果滿釋師憂誠思買權歸心¶切禍事臨來故逗留遣使郵書通上苑鈞音未諭莫¶知由龍天假我十年壽法戰沙場意始休」
#+END_VERSE
¶
¶
青城山鳳林寺竹浪生禪師語錄卷第五(終)
<pb:KR6q0544_J_005-0891b>¶

