# -*- mode: mandoku-view; -*-
#+DATE: 2016-06-08 5:58
#+TITLE: 青城竹浪生禪師語錄
#+PROPERTY: CBETA_ID J38nB427
#+PROPERTY: ID KR6q0544
#+PROPERTY: SOURCE Jiaxing Canon Vol. 38, No. B427
#+PROPERTY: VOL 38
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0544_J_004-0879b> 
#+PROPERTY: JUAN 4

 青城山鳳林寺竹浪生禪師語錄卷第四¶
嗣法門人真純等編¶

* 頌古¶

** 世尊初生¶

#+BEGIN_VERSE
「　指天指地眼睜睜四顧徒增滿面塵七步周行重註¶破何須更道我唯尊」
#+END_VERSE
¶

** 天上天下惟吾獨尊¶

#+BEGIN_VERSE
「　久入無聲三昧忘卻從前花費道個惟吾獨尊彈壓¶群英出類雖然緇素分明料掉不知進退當時想是¶無人若有豈容誇貴」
#+END_VERSE
¶

** 虛空為鼓須彌為椎誰人打得¶

#+BEGIN_VERSE
「　若把虛空來作鼓須彌椎打正相宜有人問我曾聞¶否掉臂搖頭三不知」
#+END_VERSE
¶

** 黃龍三關¶

#+BEGIN_VERSE
「　佛手驢腳與生緣龜毛繩子一串穿街前欲賣無人¶識擲向威音那畔邊」
#+END_VERSE
¶

** 殃崛魔羅產難因緣¶

#+BEGIN_VERSE
「　入城分衛事如何恰值他家產難婆待得回頭相借¶問誠言一語轉淆訛殃崛魔殃崛魔賢聖法起干戈¶原來覿面機關密匝匝春風水面過」
#+END_VERSE
¶

** 無住為本立一切法¶

#+BEGIN_VERSE
「　無欠無餘無必無固法法圓融頭頭顯露無住為本¶兮妙協難量立一切法兮沙界罔措咄咄好鳥不栖¶無影樹」
#+END_VERSE
¶

** 大顛擯首座¶

#+BEGIN_VERSE
「　正令當行豈肯饒通身泥水為兒曹吹毛不向眉間¶挂怎得門庭百世高」
#+END_VERSE
¶

** 世尊涅槃¶

#+BEGIN_VERSE
「　本來不生道甚麼滅說妄談真總勿交涉八十年來¶不自由無端告眾云休歇而今沙界沒藏身縱有依
<pb:KR6q0544_J_004-0879c>¶前打不徹」
#+END_VERSE
¶

** 女子出定¶

#+BEGIN_VERSE
「　文殊多事女子何慳世尊饒舌罔明落圈笑他一夥¶鬧似麻正眼看來均不智各欲于中展大猷同坑土¶色元無異」
#+END_VERSE
¶

** 趙州訪二菴主¶

#+BEGIN_VERSE
「　月映寒潭團似鏡天空任教走風雲贏乖賣俏堪何¶用殺活齊彰總現成趙州老大無情偶然白地生荊¶棘刺瞎許多人眼睛」
#+END_VERSE
¶

** 趙州命僧洗缽盂¶

#+BEGIN_VERSE
「　擔簦行腳不勝疲粥罷仍教洗缽盂靈利衲僧汲勾¶當千年話柄落招提」
#+END_VERSE
¶

** 二僧諍論行腳¶

#+BEGIN_VERSE
「　偶遇爭禪客徒勞論是非堪笑採樵者柯爛不知歸」
#+END_VERSE
¶

** 僧問雲門不起一念還有過也無門云須彌山¶

#+BEGIN_VERSE
「　問處較危荅處險六月飛霜徹骨寒從今識得雲門¶老須彌頂上擲鉤竿」
#+END_VERSE
¶

** 虛空¶

#+BEGIN_VERSE
「　蕩蕩非今古圓裹無餘剩且不立一塵誰將物我論¶月斜風靜無人掃燕子嘟來水面漂」
#+END_VERSE
¶

** 那吒太子析骨還父析肉還母然後現本身為父母說法¶

#+BEGIN_VERSE
「　兩段分來氣宇豪豈知瘦處不容刀本身說法雖然¶玅養子之緣莫可逃」
#+END_VERSE
¶

** 情與無情共一體¶

#+BEGIN_VERSE
「　動植飛潛總一家南泉說夢指庭花當陽拔出眼中¶屑幾箇男兒是作家」
#+END_VERSE
¶

** 百丈再參馬祖¶

#+BEGIN_VERSE
「　一喝如雷沙界空凡情聖解一時融自從雙耳聾來¶也直至而今總不聰」
#+END_VERSE

<pb:KR6q0544_J_004-0880a>¶

** 百丈野狐¶

#+BEGIN_VERSE
「　圓音一演別胡笳不落錯兮不昧差五百生來甘受¶屈徒勞撾鼓助毘茶」
#+END_VERSE
¶

** 趙州狗子佛性有無¶

#+BEGIN_VERSE
「　趙州狗子佛性有萬象森羅顛倒走海底蓬塵飛上¶天明暗色空揚家醜」
#+END_VERSE
¶

#+BEGIN_VERSE
「　趙州狗子佛性無聖解凡情總是虛坐斷威音前底¶事青霄獨露一輪孤」
#+END_VERSE
¶

** 龍潭紙炬¶

#+BEGIN_VERSE
「　聊將紙炬示當然拈弄原來理事圓爍破從前陳暗¶室逢人切莫道為禪」
#+END_VERSE
¶

** 草履覆龜¶

#+BEGIN_VERSE
「　皮裹骨兮骨裹皮朝三暮四數無虧直饒艸履能覆¶得未免和身入水泥」
#+END_VERSE
¶

** 南泉斬貓¶

#+BEGIN_VERSE
「　提起貓兒法令行恁麼時節豈容情當陽排下天門¶陣怎許將軍眨眼睛」
#+END_VERSE
¶

** 三聖問雪峰透網金鱗以何為食¶

#+BEGIN_VERSE
「　一語頻將作探竿分明點破會還難雷門布鼓高懸¶著際會風雲擊一鞭」
#+END_VERSE
¶

** 慈明室中將一盆水一口劍一緉艸鞋凡來入者即云看看擬議即打出¶

#+BEGIN_VERSE
「　草鞋盆水驗英賢艸木叢林悉膽寒止止何須誇別¶鑒千山海嶽現毛端」
#+END_VERSE
¶

** 二鼠侵藤¶

#+BEGIN_VERSE
「　識得儂家穩密身侵藤二鼠了無尋等閑撥轉澄潭¶月照破山河越樣新」
#+END_VERSE
¶

** 文殊手持利劍欲殺瞿曇¶

#+BEGIN_VERSE
「　手持利劍逼瞿曇讎報讎兮冤報冤就裏機關休錯¶過從教高著眼睛看」
#+END_VERSE

<pb:KR6q0544_J_004-0880b>¶

** 世尊陞座文殊白椎¶

#+BEGIN_VERSE
「　文殊白椎世尊陞座百萬人天均皆負墮點檢將來¶二俱是錯錯錯東澗水流西澗水南山雲起北山落」
#+END_VERSE
¶

** 經首[米-木+八]字¶

#+BEGIN_VERSE
「　八不八兮以不以人天共見難舁舉瞿曇弄巧翻成¶拙尾作頭拈頭作尾」
#+END_VERSE
¶

** 七處徵心¶

#+BEGIN_VERSE
「　那得心來七處徵根身器界了無痕直饒徵到無徵¶處猶是虛空點一塵」
#+END_VERSE
¶

** 八還辯見¶

#+BEGIN_VERSE
「　特地無端辯八還瞿曇密密喚阿難當時若有參玄¶客擊碎頂門只一拳」
#+END_VERSE
¶

** 清淨本然云何忽生山河大地¶

#+BEGIN_VERSE
「　天空日朗雨歇風清山不在高有仙則名水不在深¶有龍則靈清淨本然兮藏頭露尾山河大地兮荷動¶魚行無邊法界分明也震地風雷醒物情」
#+END_VERSE
¶

** 應無所住而生其心¶

#+BEGIN_VERSE
「　無住無心都不立虛凝浩蕩潛空寂包羅萬象露堂¶堂函蓋乾坤浮逼逼」
#+END_VERSE
¶

** 佛語心為宗無門為法門¶

#+BEGIN_VERSE
「　百八全該一句通毫端不涉示真宗無門衍出漻天¶戶千聖同途轍不同」
#+END_VERSE
¶

** 舍利弗夢中說六波羅密¶

#+BEGIN_VERSE
「　自家作夢自家原徙倚翻成隔夜禪誰是誰為彌勒¶者德雲不在妙高山」
#+END_VERSE
¶

** 婆子燒菴¶

#+BEGIN_VERSE
「　卓錫孤峰大有年當頭一拶太無端針鋒撥動山河¶轉脫體風流格外傳」
#+END_VERSE
¶

** 天童太師翁一棒不作一棒用¶

#+BEGIN_VERSE
「　首尾分明殺活齊縱橫拈弄在臨時通身手眼施為
<pb:KR6q0544_J_004-0880c>¶別祖佛頻吞喪命軀」
#+END_VERSE
¶

** 不是心不是佛不是物¶

#+BEGIN_VERSE
「　不是心兮不是佛無身本自潛空窟任教世界廓如¶許獨冠群芳高突兀」
#+END_VERSE
¶

** 四喝¶

#+BEGIN_VERSE
「　一喝如雷脫體張乾坤一色鑑當陽從今不挂根塵¶線撒手無依蹈帝鄉」
#+END_VERSE
¶

#+BEGIN_VERSE
「　一喝猶如踞地獅驚回幻夢冷依依元來一段尋常¶事格外風流更不疑」
#+END_VERSE
¶

#+BEGIN_VERSE
「　一喝聊將作探竿渠儂逼殺骨七寒未曾眨眼機先¶墮又隔千山與萬山」
#+END_VERSE
¶

#+BEGIN_VERSE
「　一喝不作一喝用死蛇便當活蛇弄李公顛酒罵張¶公石女騎魚歌彩鳳」
#+END_VERSE
¶

** 若立一塵家國興盛不立一塵家國喪亡¶

#+BEGIN_VERSE
「　一尺水一丈波萬別千差不較多有時一陣狂風起¶大地乾坤挂綠蘿平怗怗兮復寥寥元來無事付兒¶曹家國興盛兮水中明月不立一塵兮亦是徒勞」
#+END_VERSE
¶

** 再犯不容¶

#+BEGIN_VERSE
「　把斷封疆不放低誰知別澗有多啼任從滄海桑畬¶變那許珍珠撒淖泥」
#+END_VERSE
¶

** 三玄三要¶

#+BEGIN_VERSE
「　第一玄石女能彈古太弦分明一調無生曲不落宮¶商角徵邊」
#+END_VERSE
¶

#+BEGIN_VERSE
「　第二玄銕牛吼處井生煙大地乾坤開正眼無容擬¶議落言詮」
#+END_VERSE
¶

#+BEGIN_VERSE
「　第三玄金烏夜半走南天七曜神驚和魄落癡人只¶當個釐錢」
#+END_VERSE
¶

#+BEGIN_VERSE
「　第一要赤眼泥人贊冷灶無端撞破銕琉璃多向風¶前陳巧妙」
#+END_VERSE
¶

#+BEGIN_VERSE
「　第二要混沌無端鑿七竅十方世界坦然平明暗色
<pb:KR6q0544_J_004-0881a>¶空都笑倒」
#+END_VERSE
¶

#+BEGIN_VERSE
「　第三要石頭瓦礫灼然道萬象森羅笑不休疥狗泥¶豬鬧浩浩」
#+END_VERSE
¶

** 四料揀¶

#+BEGIN_VERSE
「　奪人不奪境家山有路苔封冷明月清風翠掃開白¶雲依舊行深嶺」
#+END_VERSE
¶

#+BEGIN_VERSE
「　奪境不奪人落來此處幾年深坐斷十方無別物銕¶笛頻吹格外音」
#+END_VERSE
¶

#+BEGIN_VERSE
「　人境俱不奪黃鶯啼處春花落林下水邊得自由孤¶明不借峰頭月」
#+END_VERSE
¶

#+BEGIN_VERSE
「　人境兩俱奪宇宙平沉咸寂寞狼煙息盡海教乾虛¶空又被風吹落」
#+END_VERSE
¶

** 四賓主¶

#+BEGIN_VERSE
「　賓中賓龍騰虎驟帶風雲等閑踏斷玄關路含靈蠢¶動也翻身」
#+END_VERSE
¶

#+BEGIN_VERSE
「　賓中主未涉程途跨步武木人攜手上高臺脫略機¶先韻太古」
#+END_VERSE
¶

#+BEGIN_VERSE
「　主中賓仲尼溫伯久通津目擊從教重註破更于何¶處覓疏親」
#+END_VERSE
¶

#+BEGIN_VERSE
「　主中主日輪杲杲正當午沙界元來一箇身同聲相¶和何須舉」
#+END_VERSE
¶

** 昭覺本師一日示眾云…¶

#+BEGIN_VERSE
「　道空不空似物非物不屬青黃那同皂白入水不沉¶入火不熱元來不值半文錢萬兩黃金買不得」
#+END_VERSE
¶

** 鐘樓上念讚床腳下種菜¶

#+BEGIN_VERSE
「　淵默而雷聲尸居而龍現一等好風流切忌久留戀」
#+END_VERSE
¶

** 十八女子不繫裙¶

#+BEGIN_VERSE
「　桃紅柳綠十分春會也徒增眼裏塵幸有東村王大
<pb:KR6q0544_J_004-0881b>¶伯等閑擊碎水天痕」
#+END_VERSE
¶

** 僧問趙州純清絕點時如何州云猶是他家客作漢¶

#+BEGIN_VERSE
「　凜凜寒光萬里涼山河大地絕承當趙州老子舌無¶骨喚轉風雲蔭八荒純清絕點兮家無二主他家客¶作兮民無二王」
#+END_VERSE
¶

** 牧牛頌和韻¶

*** 尋牛¶

#+BEGIN_VERSE
「　曲徑迢迢特地狂溪山歷遍碧雲房分明不異形聲¶外戴月披星為甚忙」
#+END_VERSE
¶

*** 見跡¶

#+BEGIN_VERSE
「　野壑苔深跡不多那堪細柳隔煙蘿譁云跡在牛還¶在舉步揚聲蹉過他」
#+END_VERSE
¶

*** 捉獲¶

#+BEGIN_VERSE
「　驀劄逢渠喝一聲疏狂劣性自醒醒龜毛繩貫遼天¶鼻芳艸瓊花不敢侵」
#+END_VERSE
¶

*** 調治¶

#+BEGIN_VERSE
「　扭轉鼻頭不放過昂昂氣宇漸消磨撝肱便解歸欄¶圈動靜忙閒意自和」
#+END_VERSE
¶

*** 馴伏¶

#+BEGIN_VERSE
「　傲骨楞楞一個身屈伸俯仰絕纖塵煙純電策俱拋¶卻鐵笛聲驚海外人」
#+END_VERSE
¶

*** 歸家¶

#+BEGIN_VERSE
「　信步徐徐轉到家滿腔風月興偏賒從今不向東西¶牧隨分相將納一些」
#+END_VERSE
¶

*** 存人¶

#+BEGIN_VERSE
「　落落忘機逸海山騰騰任運自閒閒雨衣雪笠懸崖¶畔拊掌呵呵笑兩間」
#+END_VERSE
¶

*** 雙忘¶

#+BEGIN_VERSE
「　湛然物我渾融融萬法殊途觸處通蕩蕩悠悠無限
<pb:KR6q0544_J_004-0881c>¶意縱橫世外播玄風」
#+END_VERSE
¶

*** 還源¶

#+BEGIN_VERSE
「　索寞玄微越化工機超物表若癡聾虛明一段無今¶昔碧落青霄映晚紅」
#+END_VERSE
¶

*** 垂手¶

#+BEGIN_VERSE
「　颯颯春風撲面來翛然適意樂優哉西來曲調頻敲¶唱唐土西天夢眼開」
#+END_VERSE
¶

** 十無頌¶

*** 無根樹¶

#+BEGIN_VERSE
「　無根樹子太郎當蔭庇寰區沒覆藏不與群芳分玉¶露森然元未屬陰陽」
#+END_VERSE
¶

*** 無弦琴¶

#+BEGIN_VERSE
「　頻將三界為琴體韻出陳年太古音一調不妨驚海¶嶽茫茫大塊盡回春」
#+END_VERSE
¶

*** 無鑐鎖¶

#+BEGIN_VERSE
「　玲瓏不借良工手百艸頭邊拾得來鎖著虛空無縫¶罅波斯撫掌笑咍咍」
#+END_VERSE
¶

*** 無底缽¶

#+BEGIN_VERSE
「　個樣生成亙古今那堪大冶共陶甄有時托出含元¶殿海宇都盧一缽盛」
#+END_VERSE
¶

*** 無孔笛¶

#+BEGIN_VERSE
「　非長非短非巨細奏出徽音添意氣不墮宮商角徵¶羽橫吹別調乾坤易」
#+END_VERSE
¶

*** 無底籃¶

#+BEGIN_VERSE
「　寬窄方圓殊未定滿盛法界無餘剩和風拋向路傍¶邊諸天歡喜羅剎憾」
#+END_VERSE
¶

*** 無底船¶

#+BEGIN_VERSE
「　舳臚無底復無情滿載清風恁縱橫苦海渡頭和月¶泊希逢隔岸問津人」
#+END_VERSE
¶

*** 無孔錘
<pb:KR6q0544_J_004-0882a>¶

#+BEGIN_VERSE
「　越格團圞無拘繫風吹日炙經年歲等閑拋出示人¶天擊得虛空齊粉碎」
#+END_VERSE
¶

*** 無星秤¶

#+BEGIN_VERSE
「　首尾拈提事事清其中斤兩自分明從教貧富難添¶減情與無情一秤稱」
#+END_VERSE
¶

*** 無縫塔¶

#+BEGIN_VERSE
「　八面稜稜峭碧空且無階級太玲瓏昂昂卓出威音¶外佛祖魔軍站下風」
#+END_VERSE
¶

* 分燈¶

** 翼雲如鵬禪人¶

#+BEGIN_VERSE
「　獅子林中別有奇等閑哮吼震全威羅龍打鳳從君¶弄獨占群英上上機」
#+END_VERSE
¶

** 正果了因禪人¶

#+BEGIN_VERSE
「　正覺山前一段事相承幾至三千祀而今吩咐果闍¶黎好向孤峰提祖意」
#+END_VERSE
¶

** 紹梅真瑞禪人¶

#+BEGIN_VERSE
「　孤標卓立範圍中八面玲瓏氣宇雄打雨敲風施妙¶用曹源法眼賴君通」
#+END_VERSE
¶

** 古燈德明禪人¶

#+BEGIN_VERSE
「　迢迢萬里為尋師踏破玄關也太奇七尺烏藤親手¶付滹沱正脈任提持」
#+END_VERSE
¶

** 恒耀寂光禪人¶

#+BEGIN_VERSE
「　嵩原的旨遞相傳心契心兮達本然吩咐風流獅子¶客熙怡微𠻤震山川」
#+END_VERSE
¶

** 指南真德禪人¶

#+BEGIN_VERSE
「　一默原來達本初禪流惟證契如如鋒前莫教機相¶讓赤手頻將祖道扶」
#+END_VERSE
¶

** 蒼石真雲禪人¶

#+BEGIN_VERSE
「　透過玄關理事融獅獰獨踞大雄峰時清便唱無生¶曲喚醒癡頑道脈隆」
#+END_VERSE

<pb:KR6q0544_J_004-0882b>¶

** 羲哲真忳禪人¶

#+BEGIN_VERSE
「　目前無法可相傳萬象森羅理事圓且喜闍黎親薦¶得從教收放在毫端」
#+END_VERSE
¶

** 羲奇真一禪人¶

#+BEGIN_VERSE
「　急水灘頭好放舟波濤雖險妙隨流絲綸直透蒼龍¶窟信有鯤鯨上釣鉤」
#+END_VERSE
¶

** 穎參廣成禪人¶

#+BEGIN_VERSE
「　吹毛利劍久藏鋒信手拈來吩咐雄魔佛齊揮全大¶用頻敲毒鼓振宗風」
#+END_VERSE
¶

** 三峨寂定禪人¶

#+BEGIN_VERSE
「　濯錦礄邊執釣竿金鱗昂首逐波還鉤頭月餌渠吞¶吐映破機先第一玄」
#+END_VERSE
¶

** 文煒真智禪人¶

#+BEGIN_VERSE
「　巾缾十稔事殷勤氣宇如龍獨護君拄杖一條吩咐¶汝從教吐霧與吞雲」
#+END_VERSE
¶

** 渾全真昂禪人¶

#+BEGIN_VERSE
「　曠大劫來始聚頭等閑撥轉便知休長行開個生薑¶鋪喫著須教白汗流」
#+END_VERSE
¶

** 活一傳馨禪人¶

#+BEGIN_VERSE
「　窈窕狻猊覓所歸獅王窟裏奮全威山形拄杖親吩¶咐亦任顛拈接上機」
#+END_VERSE
¶

** 自竺了悟禪人¶

#+BEGIN_VERSE
「　急水磯頭坐要津金鱗始遇展絲綸鉤竿吩咐悟禪¶客月餌頻拖釣巨鯤」
#+END_VERSE
¶

* 贊¶

** 文殊菩薩¶

#+BEGIN_VERSE
「　本不知名姓非男亦非女動則遍周沙界住則清涼¶山裏阿呵呵會也麼曠大劫前諸佛師原來慣愛騎¶獅子」
#+END_VERSE
¶

** 觀音菩薩
<pb:KR6q0544_J_004-0882c>¶

#+BEGIN_VERSE
「　赤赤兩隻足白白一雙手或坐補陀岩或乘風雪走¶以眼觀世音聲塵俱沒有耳裏獲圓通諸佛不請友¶雖是南海岸上菩薩元來娑婆國中教首」
#+END_VERSE
¶

** 觀音站像¶

#+BEGIN_VERSE
「　久佇苦海岸頭秖為婆心太切度盡眾生願乃休歇¶唐安城裏相逢鑒源室中敘闊莫道兒孫多饒舌一¶番會了一番別」
#+END_VERSE
¶

** 玉潔法弟像¶

#+BEGIN_VERSE
「　齒德俱尊人天榜樣三建道場此山無上誤認摘蘆¶老子原是玉潔和尚二十餘年道義交于今光向毫¶端放」
#+END_VERSE
¶

** 自贊¶

#+BEGIN_VERSE
「　者箇無情老漢作事總沒畔岸出頭便遇劫風披緇¶卻遭桑變硬掙強要安排說法亦無解見有時虎穴¶橫身有時魔宮出現乃是雙桂嫡孑元來昭覺後燄」
#+END_VERSE
¶

又¶

#+BEGIN_VERSE
「　六十餘年方外遊伶俜辛苦不知休于今脫出精窮¶相遍界都盧總弗收總弗收世無儔隨身于木任風¶流」
#+END_VERSE
¶

又¶

#+BEGIN_VERSE
「　意氣全彰縱橫殺活坐斷千聖機踏翻萬靈轍罵人¶須教瞥打人須教徹山河大地法中塵日月星辰眼¶裏屑孤峰頂上打雨敲風十字街前橫㧡豎抹偶然¶撞倒須彌盧帶累虛空流鮮血賊賊笑殺鬧市古彌¶勒」
#+END_VERSE
¶

又¶

#+BEGIN_VERSE
「　公從那裏來我認不得你思量半晌間忽然纔想起¶曾中毒於雲峰見山月而打失鼻子復落節於昭覺¶聞風鈴而佳珍喪矣坐斷佛祖關鍵威儀不秉些兒¶似空合空如水投水元來無去就那得有依倚」
#+END_VERSE

<pb:KR6q0544_J_004-0883a>¶

又¶

#+BEGIN_VERSE
「　嘗拈笤帚柄埽卻聖凡情問禪都不會問字說不清¶者樣懵懂漢可親不可近能搔人痒處慣發人私蘊¶隨方偏愛惹怨施恩不欲報恩雖然不是天然種艸¶且喜公驗分明」
#+END_VERSE
¶

** 八仙¶

*** 漢鍾離¶

#+BEGIN_VERSE
「　心為萬象宗君是群仙首左之與右之名利弗能誘¶尸居而龍現淵默而雷吼梅花幾點疏星清風吹¶緣塘前柳」
#+END_VERSE
¶

*** 呂洞賓¶

#+BEGIN_VERSE
「　風又不成顛又不相他年一見黃龍始信永金是誑¶笙歌叢裏醉扶歸直至而今無趨向喜君誠信可存¶存青松樹下裝模樣」
#+END_VERSE
¶

*** 曹國舅¶

#+BEGIN_VERSE
「　富貴不能盈貧賤不能移丈夫之志氣進退自知機¶形固可使如稿木心固可使如死灰簡板喚出白雲¶浮欸欸還從洞府歸」
#+END_VERSE
¶

*** 張果老¶

#+BEGIN_VERSE
「　住世猶未久二萬七千年滄桑輪奐幾非仙卻是仙¶不妨奇特只是心堅張果老休懊惱驢兒被人偷去¶了幾莖修竹埽彤雲銕壁銀山俱靠倒」
#+END_VERSE
¶

*** 銕拐李¶

#+BEGIN_VERSE
「　獨鬢髼頭麤中顯秀有時葫蘆裏出神有時以拐杖¶為友常將白眼看世間一味安貧而守舊只是土曠¶人稀若逢必祝君壽」
#+END_VERSE
¶

*** 韓湘子¶

#+BEGIN_VERSE
「　似仙非仙似俗非俗不知你是何許人卻來我者裏¶賣卜長年提箇花籃一雙白手如玉頻來閑事不管¶秖愛與人致福」
#+END_VERSE

<pb:KR6q0544_J_004-0883b>¶

*** 藍彩和¶

#+BEGIN_VERSE
「　耍耍樂樂大智閑閑丟丟迭迭大言炎炎南樁壽筭¶八千秋玉笛橫吹去復還有時獨立孤峰外頭髮髼¶鬆帽亦偏」
#+END_VERSE
¶

*** 曹仙姑¶

#+BEGIN_VERSE
「　肌膚若冰雪淖約若處子一生受人謗是非總不理¶嘗把破箍籬舀乾大海水孤身萬里遊從不求伴侶¶阿呵呵卻是你歸去來兮歸去來長笑一聲煙霧裏」
#+END_VERSE
¶

* 機緣¶

囚門上座詣關前請益問云三教心宗如何傳授師¶
答云三教心宗不可傳可傳依舊落言詮當人自究¶
方堪得萬別千差總一般門得入遂禮謝。¶

師看羅密云適纔相看不在那裏去來密云不在內¶
不在外不在中間畢竟在甚麼處師和聲便掌云在¶
者裏密云我三十年行腳今日始知痛痒便禮拜。¶

臬臺胡公諱昇猷請齋問云久聞貴教門庭孤峻秖¶
是不得箇閒工夫領教師云居士錯也若論此事人¶
人具足未曾欠少士云在何處師云在日用處開口¶
道著出手寫著出足踏著豈有閒有忙若是則有兩¶
個主人公也秖在覺而常照照而常覺主人常在家¶
裏士云妙在覺照二字師驀喚云老先生士應諾師¶
云是甚麼士云蒙禪師開示啟我茆塞今得借路徑¶
過也師云認著依前還不是便起身云謝齋。¶

師廊下行冰燄問無夢無想主人公在甚麼處師和¶
聲便掌云會麼燄不契待行三兩步師喚云冰燄燄¶
回首師云是甚麼燄豁然大悟。¶

智崖問金剛經云三心不可得畢竟是那箇心可得¶
師云我者裏一箇也無你有許多心那崖云難道世¶
尊說虛耶師云世尊不虛是上座虛從此契入住山¶
影不出人。
<pb:KR6q0544_J_004-0883c>¶

幻菴胡居士舉蘇子由參死心心見來便問死心死¶
學士死燒作兩堆灰向甚麼處相會請師兄代一轉¶
語師云寶帳挂皮裘士云再請頌出師云若從地倒¶
還從地起離地求起決無是理士云今日卻與死心¶
相會也師云且莫詐名頭。¶

崇慶州王州牧諱玉賢入影堂問云者幾位是真是¶
假師喚王護法賢應喏師云是真是假賢吟詠間師¶
震威一喝云還我話頭來賢當下知歸禮謝而去。¶

內江金沙先生即師受業師也參堂云堂中冷否師¶
云分明忘卻因先生一問如今徹骨寒了沙云如是¶
此處不可無火師云卻熱也相視而笑攜手出堂。¶

師隨眾薅草次有禪客問鳳林路向甚麼處去師下¶
鋤云者塊地犁得不熟所以草多客再問鳳林路向¶
甚麼處去師連下鋤云諸方火葬我者裏活埋。¶

* 歌¶

** 十二時歌¶

#+BEGIN_VERSE
「　雞鳴丑𣰦毿布衲覆腳手一覺睡到大天明不敢向¶人生捏扭平旦寅萬種千般入畫頻洗面揩乾眉兩¶道恒沙諸佛裏藏身日出卯萬里河山光皎皎頭頭¶盡是本來人何須更向聲前討食時辰折腳鐺兒煮¶白雲九有四生俱飽滿惟留一片點空心禺中已一¶切尋常無諱忌開畬翻轉白雲根悉是山翁日用事¶日南午陳年破衲裁荷補世界都盧一線穿鍼鋒頭¶上潛佛祖日昳未鵲噪鴉鳴百雜碎大啟圓通接眾¶流清淨耳根無自昧晡時申拈起布毛示淨人眼耳¶明明俱塞卻那將佛法作人情日入酉三門佛殿騎¶雲走露柱燈籠笑不休許大虛空合卻口黃昏戌百¶念消磨空兀兀松鼠吹滅架前燈虛堂皓月從簾入¶人定亥潦倒窮身絕對待星辰圍繞地禪床天和明¶月作被蓋夜半子蒙頭一覺如小死翻身推下枕頭
<pb:KR6q0544_J_004-0884a>¶來打斷虛空兩隻腿」
#+END_VERSE
¶

** 適意歌¶

#+BEGIN_VERSE
「　一瓢一衲樂天涯那有絲毫罣礙他放去收來無拘¶束優游適意興偏賒新彌勒古釋迦幾能放下老煙¶霞增即錯減即差八橫七縱任周遮心境寂物理華¶一回拈起一回佳肆志如如多脫洒許大乾坤安不¶下惟餘一箇老實頭長把虛空作大廈」
#+END_VERSE
¶

* 四威儀
** 關中四威儀¶

#+BEGIN_VERSE
「　關中行香霧擁如雲弗漏洩怎許外人聞關中作角¶邊生白𤾣朝與暮內外空索索關中坐寂寞中快活¶沒思量亦任蒲團破關中臥衲衣覆頭腳放齁鼾無¶夢向人說」
#+END_VERSE
¶

** 山中四威儀¶

#+BEGIN_VERSE
「　山中行策杖出三門剛下腳踏碎多少雲山中住紫¶煙籠[竺-二+淥]竹無人埽等閑風自拂山中坐黑漆燈籠箇¶不用撥內外光灼灼山中臥曲肱枕一箇翻身來好¶夢都忘卻」
#+END_VERSE
¶

* 行繇¶

己巳佛誕日首座如鵬西堂真雲監院真智等詣方¶
丈禮畢白云諸方尊宿俱述行繇特請和尚垂慈以¶
曉未聞師曰難言也山僧生不逢辰所處皆劫火流¶
離所遇皆酸風苦雨首座曰從上以來亦皆如是師¶
若不言後昆失準師曰諸子所言皆是但遭遇非嘗¶
恐人難信耳首座曰躬行履踐焉有不信耶師曰汝¶
等再三殷意不得不述其原予乃川東定遠縣人父¶
姓王母陳于明季崇禎七年甲戌正月二十八日已¶
時生預晚先嚴夢僧投宿次日誕余有生已來不茹¶
酒葷乳名和尚吾母茹葷飲乳必噀吾母已而齋戒¶
六歲入鄉校雖群不黨九歲頗解作文十一甲申時¶
丁獻逆之變父母兄姊盡遭劫歿東奔西馳艸宿露
<pb:KR6q0544_J_004-0884b>¶
眠無不經歷十五戊子偕親友逃至遵義有總戎姓¶
王諱榮時見予體清語親友曰寒家乏嗣與我作子¶
何如眾親相許十九壬辰伊生一子予屢辭出家竟¶
不聽二十一甲午持齋學經置僧衣履二十二乙未¶
遂往榮昌縣羅漢寺禮有餘師薙染二十四丁酉冬¶
依瀘州方山雲峰寺體宗和尚座下受沙彌戒訖辭¶
戒和尚歸寺至法堂逢侍者無住問云汝往那裡去¶
予云詣方丈辭和尚回住曰汝家在那裡予珍重住¶
再問汝家在那裡予提起臥具竟趨方丈住遂白和¶
尚曰此子大有來歷從此和尚待與尋常不同嘗聞¶
提挈究參不輟越明年戊戌二月十九于丹墀遣香¶
渾忘時候忽月從山凹而出一見了然通身快暢如¶
放下重擔相似遂說偈曰吾心不大此月不小從今¶
一見千了百了時有尊證師號大任在寺閱經余入¶
寮舉似任曰汝向火爐頭道一句來看予云三世諸¶
佛于此轉大法輪任曰者是古人底再道予云歷代¶
祖師得此利濟群生任曰再道予云再道即不堪一¶
日任師命作燈籠偈予云不知何式任師聊舉數句¶
作樣予云是者個式我亦作得便云四面如壁靈光¶
照室萬物齊現歸來是一任師看了便曰汝可諸方¶
親近知識去不可埋沒自己遂將常住抑之戊戌冬¶
入雲峰圓具己亥春結伴行腳遍參尊宿各有機緣¶
不契甲辰遊峨峰宿萬年寺遇紫芝禪師問曾到洪¶
樁坪否予曰一天煙雨壓樓臺紫曰好則好秖是沿¶
路螞蟥多予曰不敢下口紫云你不曾遭著在予喝¶
云今日卻被者畜一口紫休去乙巳秋上成都至艸¶
堂見淡竹和尚問久嚮道風得來禮拜澹云窮長老¶
有甚麼道予曰某甲徹底窮請師一濟澹搖手歸方¶
丈予出法堂云悔不當初次上昭覺值大殿上梁老¶
人揚下笠子問云老僧大殿未起汝來作甚麼予曰
<pb:KR6q0544_J_004-0884c>¶
誠聞大殿未起得來助力老人云木植重千鈞作麼¶
生相助予以兩手作抬木勢云阿起老人掉背不顧¶
知客引入客堂茶次老人至齋堂問知客適來幾個¶
禪和子請來有話商量予剛入門老人便問你從那¶
裏來予曰峨峰老人云普賢與你說甚麼予曰恭惟¶
和尚萬福老人云還有喏予禮拜了依位而立一日¶
落堂予出問大地了無一物某甲將心著在甚麼處¶
老人云大地且置汝將甚麼喚作心予以坐具摵一¶
摵老人云秖得一跳予曰和尚堪作什麼老人卓杖¶
云者個喏予曰蓋覆他不得鼓掌歸位侍者野月謂¶
予曰和尚有留兄意予曰觀方知彼去去者不至方¶
值上堂予問在阬滿阬在谷滿谷還有向上事也無¶
老人云有予曰如何是向上事老人云諦聽鈴鳴予¶
曰得來會文殊卻遇著觀音于此胸中礙膺頓釋機¶
緣頗多不及枚舉丙午佛成道日本師出源流一紙¶
收納門墻偈曰西山雪積銀千傾東嶺濤翻萬樹松¶
亦任滄桑世改更搖風簸雨毒魚龍戊申春本師命¶
詣長松請梵夾龍藏回昭覺己酉冬本師命下東甌¶
刊雙桂師翁年譜并月幢法兄語錄入楞嚴藏室其¶
本師語錄辛亥九秋將板運歸昭覺流通壬子總理¶
院務是春伐木修普同塔院及老人壽塔院癸丑春¶
就老人塔院掩關乙卯夏因世變眾堅請出關是冬¶
辭本師入青城山鳳林閱藏四稔戊午冬經完本師¶
手劄命回昭覺主持佛法幾番固辭庚申春次命手¶
劄亦辭辛酉春耑水谷天湛二法姪持本省當道宰¶
官紳衿請啟本師再命同門眾法兄啟來山敦請迫¶
不得已秖得勉強應命于佛誕日入院壬戌泉臺胡¶
公相託刻千佛名經一部募眾刊法華經一部法任¶
三載百廢俱舉癸亥倩青鳥李再蘇與老人遷塔基¶
是夏捐衣缽建老人壽塔是冬因病辭院務仍歸青
<pb:KR6q0544_J_004-0885a>¶
城調理甲子秋眾勸經營修建于是落從興工造佛¶
書樓七楹大殿五楹齋堂廚庫六楹禪堂五楹滿堂¶
聖像備旆戊辰冬告竣癸酉冬本師復命往嘉禾補¶
藏刊錦江禪燈流通海宇翼雲羲哲等攜手語錄稿¶
下嘉禾災棗附楞嚴藏室予之絡索敢言大播諸方¶
所謂自揚家醜實難言也其未了公案皆是階級邊¶
事付之他時久立珍重。¶
¶
¶
青城山鳳林寺竹浪生禪師語錄卷第四(終)
<pb:KR6q0544_J_004-0885b>¶

